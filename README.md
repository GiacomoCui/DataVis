Questo progetto è una demo sviluppata per il corso di Visualizzazione delle Informazioni dell’Università degli Studi Roma Tre. L’obiettivo è esplorare l’interazione tra variabili quantitative all’interno di una visualizzazione grafica, utilizzando le funzionalità di D3.js per costruire e animare un bar chart dinamico.

Crea un file json con dei dati bivariati: ci sono 10 data-case e ogni data-case ha due variabili quantitative. Prima disegna questo dataset tramite un bar chart in cui la prima variabile quantitativa è utilizzata per l'altezza delle barre e la seconda variabile quantitativa è utilizzata per la tonalità di colore delle barre. Facendo click con il pulsante sinistro del mouse su una barra i due valori per quella barra specifica si scambiano: la prima variabile viene utilizzata per la tonalità di colore e la seconda per l'altezza. Continuando a cliccare si possono trasformare tutte le barre e, volendo, tornare alla situazione iniziale. Fai in modo che le transizioni avvengano con un'animazione fluida. Usa le scale d3.js per mappare il dominio dei valori delle variabili (che deve poter essere arbitrario) sul range dei valori delle grandezze geometriche (che dipende dalla larghezza della finestra e dalla metafora di rappresentazione).
